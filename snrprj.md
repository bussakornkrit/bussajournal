---
layout: default
---

### แบบจำลองแบบตัวกระทำเพื่อเลียนแบบปฏิสัมพันธ์ระหว่างแตนเบียนและหนอนหัวดำในสวนมะพร้าว

### Agent-Based Modelling for Simulating Interaction between Goniozus Nephantidis and Coconut Black-headed Caterpillar


#### บทคัดย่อ
```
หนอนหัวดำมะพร้าวและแตนเบียนหนอนหัวดำมะพร้าว เป็นสิ่งมีชีวิตที่มีปฏิสัมพันธ์เชิงพื้นที่ต่อกัน ในลักษณะของผู้ถูกล่าและผู้ล่าตามลำดับ ในปัจจุบัน เกษตรกรและหน่วยงานภาคธุรกิจอันเกี่ยวเนื่องกับมะพร้าวได้รับผลกระทบจากปัญหาหนอนหัวดำมะพร้าวระบาดจนทำให้ต้นมะพร้าวตายเป็นบริเวณกว้าง วิธีการป้องกันกำจัดหนอนหัวดำที่ควรให้ความสำคัญมากที่สุด คือ การใช้แตนเบียนควบคุมหนอนหัวดำมะพร้าว โครงงานชิ้นนี้จึงมีวัตถุประสงค์เพื่อพัฒนาแบบจำลองแบบตัวกระทำเพื่อเลียนแบบปฏิสัมพันธ์ระหว่างแตนเบียนและหนอนหัวดำในสวนมะพร้าว โดยแบบจำลองที่พัฒนาได้สามารถอธิบายพลวัตของจำนวนหนอนหัวดำและจำนวนแตนเบียนในสวนมะพร้าว พร้อมทั้งแสดงให้เห็นรายละเอียดเชิงพื้นที่และเวลาของสวนมะพร้าว อีกทั้งผู้ใช้ที่สนใจปฏิสัมพันธ์ระหว่างแตนเบียนและหนอนหัวดำ สามารถใช้แบบจำลองชิ้นนี้ เพื่อทำการทดลองด้วยค่าตั้งต้นที่ผู้ใช้ต้องการได้

โครงงานงานวิจัยชิ้นนี้มีขั้นตอนการดำเนินงานหลัก 2 ส่วนคือ ขั้นตอนการพัฒนาแบบจำลอง และขั้นตอนการทดลองใช้แบบจำลอง แบบจำลองแบบตัวกระทำพัฒนาด้วยภาษาเน็ตโลโก บนซอฟต์แวร์ NetLogo เนื่องจากโครงงานชิ้นนี้พัฒนาแบบจำลองที่มีลักษณะข้ามสเกล จึงจำเป็นต้องสร้างพื้นที่ในแบบจำลองที่ในสัดส่วนพื้นที่ระดับสวนมะพร้าว แต่สร้างหน่วยเวลาและหน่วยของตัวกระทำในสัดส่วนเวลาของหนอนและแตน  ส่วนขั้นตอนการทดลองใช้แบบจำลอง โครงงานชิ้นนี้ใช้ฟีเจอร์ BehaviorSpace ทดลองสถานการณ์การปล่อยนำเข้าแตนเบียนด้วยจำนวนที่เปลี่ยนตามรอบเวลาต่างๆ และสรุปผลลัพธ์เชิงเวลาของแต่ละสถานการณ์ในลักษณะ’ร้อยละ’(ความน่าจะเป็น?) แล้วนำมาใช้อนุมานความน่าจะเป็นประสิทธิภาพของรูปแบบเชิงเวลาของการปล่อยแตนเบียนเพื่อควบคุมหนอนหัวดำตามแต่ละสถานการณ์

> ผลลัพธ์จากการใช้แบบจำลองเพื่อทดลองประสิทธิภาพของสถานการณ์นำเข้าแตนเบียน ระบุว่าการลดรอบเวลานำเข้าแตนเบียนช่วยเพิ่มประสิทธิภาพการกำจัดหนอนหัวดำมะพร้าวได้ดีกว่าการเพิ่มจำนวนแตนเบียน ดังนั้น หากเกษตรกรต้องการเพิ่มโอกาสรักษาต้นมะพร้าว เกษตรกรควรปล่อยแตนเบียนบ่อยครั้งมากขึ้น จะเกิดผลดีกว่าการพยายามเพาะเลี้ยงแตนจำนวนมากเพื่อปล่อยด้วยความถี่แบบรายเดือน

```

#### คำสำคัญ 
```

```

#### วัตถุประสงค์
```

```

#### กรอบแนวคิด  
```

```

#### วิธีการวิจัย
```

```

#### ผลการวิจัยและสรุปผลการวิจัย
```

```

#### อภิปรายผล
```

```
